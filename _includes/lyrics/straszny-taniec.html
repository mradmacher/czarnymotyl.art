<blockquote>
o super-bałwanku który ratuje świat a potem zmienia się w kałużę
</blockquote>
<p>
wiruje pośród gwiazd czas co przeminął<br />
a w dole ludzie śpią pod lodu peleryną<br />
za rękę trzymam strach w mej drżącej dłoni<br />
tańczymy pośród gwiazd nikt nas już nie dogoni<br />
nikt nam nie wierzy już nikt nam nie bije braw<br />
tańczymy pośród burz
</p>

<p>
ja i strach
</p>

<p>
tańczymy ja i ty i wszystkie nasze lęki<br />
nie podziękuję ci nie pocałuję ręki<br />
nie będę tulić cię nie będę cię lubiła<br />
nadzieję dałeś mi zabrałeś siłę<br />
</p>

<p>
tak długo spadam w dół w otchłanie sennych mórz<br />
i tuż przy szarym dnie spotykam cię<br />
kurczowo trzymasz rękę mą w twej silnej dłoni<br />
obijam się o dno a deszcz o fale dzwoni<br />
</p>

<p>
odbijam się od dna
</p>

<p>
tańczymy ja i ty a czas sekundy trwoni<br />
nie podziękuję ci nie podam nawet dłoni<br />
nie będę lubić cię nie będę cię tuliła<br />
nadzieja niech się tli niech da mi siłę<br />
</p>

<p>
wiruje pośród gwiazd czas co przeminął<br />
a w dole ludzie śpią<br />
</p>

<p>
a życia łodzie płyną
</p>
