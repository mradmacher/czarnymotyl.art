---
title: Straszny taniec
---
> o super-bałwanku który ratuje świat a potem zmienia się w kałużę

wiruje pośród gwiazd czas co przeminął
a w dole ludzie śpią pod lodu peleryną
za rękę trzymam strach w mej drżącej dłoni
tańczymy pośród gwiazd nikt nas już nie dogoni
nikt nam nie wierzy już nikt nam nie bije braw
tańczymy pośród burz

ja i strach

tańczymy ja i ty i wszystkie nasze lęki
nie podziękuję ci nie pocałuję ręki
nie będę tulić cię nie będę cię lubiła
nadzieję dałeś mi zabrałeś siłę

tak długo spadam w dół w otchłanie sennych mórz
i tuż przy szarym dnie spotykam cię
kurczowo trzymasz rękę mą w twej silnej dłoni
obijam się o dno a deszcz o fale dzwoni

odbijam się od dna

tańczymy ja i ty a czas sekundy trwoni
nie podziękuję ci nie podam nawet dłoni
nie będę lubić cię nie będę cię tuliła
nadzieja niech się tli niech da mi siłę

wiruje pośród gwiazd czas co przeminął
a w dole ludzie śpią

a życia łodzie płyną

> Viola Radmacher
