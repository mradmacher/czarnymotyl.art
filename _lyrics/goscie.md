---
title: Goście
---
> o strachu przed wojną, przed tym co nieznane i przed utratą czegoś bardzo bliskiego

pędzą goście nieproszeni
we łzach tańczą nagie miecze
strumień burzy się i pieni
a w ogrodzie więdnie kwiecie

nie bój się syneczku nie bój
schowam cię głęboko w lesie
w czarne gęste sploty nocy
wiatr otuchę ci przyniesie

a gdy ogień walki zgaśnie
pobiegniemy razem w pole
taniec wśród pachnących kłosów
wynagrodzi nam niedolę

wynagrodzi nam niedolę

> Viola Radmacher
