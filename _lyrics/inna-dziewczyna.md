---
title: Inna dziewczyna
---
> o matce, która oczekuje, że jej córka będzie inna niż ona i córce, która chciałaby być inna niż jej matka

wracasz nad ranem z pustką w głowie
twe usta już nie są tak karmazynowe
jak wczoraj gdy trzaskałaś drzwiami
wychodząc z uroczym panem
z tatuażami

wyblakły makijaż sukienka pomięta
rzęsy wyblakłe nie wszystko pamięta

a może to jakaś inna dziewczyna
za którą unosi się zapach
dużej ilości wina
(moja wina moja wina)

nie spałam całą noc pobędę tu przy tobie
nie spałam całą noc pobędę tu sobie
nie spałam całą noc pobędę tu przy tobie
kiedy się obudzisz opowiesz mi może

czy ja to ja czy ty jesteś moja
czy ty to ty czy ja jestem twoja
czy ja to ty czy ty jesteś moja
czy ty to ja czy ja jestem twoja
czy ja to ty czy ty jesteś moja
czy ty to ja

ja zawsze będę twoja

czy ty to ta sama miła dziewczyna
którą głaskałam gdy śniła
o kolorowych motylach

> Viola Radmacher
