---
title: Czarny motyl
---
Kosmiczne samoloty krążyły po niebie tej nocy.
A może to były motyle iskrzące w srebrnym pyle.
Gwieździste niebo nim skona wtuli się w silne ramiona,
a oddech w próżni drżący splecie myśli gorące.

Motyle spadały na ziemię, mur miasta malując cieniem.
A może to były samoloty błądzące w niebycie tej nocy.
Gwieździste zbladły mgnienia, rozmyły się senne marzenia.
A niebo deszczem tańczyło, a może tej nocy nie było, a może tej nocy nie było.

Gdy znowu ją zobaczy jak biegnie boso i płacze.
Spojrzenia w spojrzeniach spłoną, pogładzi jej włosy dłonią.
Wybuchnie wichrem i burzą, rzekę pragnienie znuży,
czy jego silne ramiona złapią ją zanim skona, złapią ją zanim skona.

> Viola Radmacher
