---
title: Nie płacz kochany
---
Stała samotnie otulona nocą
Wpatrzona w blask płonących gwiazd
Boso z rzęsami skropionymi rosą
Czekała aż skończy się świat

Tak bardzo się bała, tak bardzo się bała
Bo wszechświat taki ogromny
A ona taka mała

Myśl popłynęła kamienistą drogą
I wpadła prosto w jego ramiona
Co robisz, mężczyźni płakać nie mogą
Przecież to zabronione

za-bro-nio-ne
za-bro-nio-ne
za-bro-nio-ne

Łzy wirowały jak deszcz meteorów
Odłamki skał z odległej planety
I stali boso na dnie słonej rzeki
Na krańcach tej samej orbity

W deszczu meteorów
Iskry magnetyczne
Myśli kosmiczne
Kwitną wieczorną porą

Płacz kochany, płacz kochany
Twój płacz ukoi moje wszystkie rany
Płacz kochany, płacz mój kochany
Twój płacz ukoi moje wszystkie rany x2
I znowu będziemy tańczyć
I znowu będziemy śnić
Płacz ukoi moje wszystkie rany
Zanim rozkwitnie świt

Chwila pachniała płatkami jaśminu
Białego jak jej sukienki falbany
Jak głaz niewybuchły trwałeś w milczeniu
Obcy lecz jakoś dziwnie kochany

I już się nie bała i już się nie bała
Bo wszechświat taki mały
A ona taka wspaniała

Nie płacz kochany, nie płacz już kochany
Czas ukoi Twoje wszystkie rany
Nie płacz kochany nie płacz już kochany
Czas ukoi Twoje wszystkie rany

I znowu będziemy tańczyć
I znowu będziemy śnić
Czas ukoi twoje wszystkie rany
Zanim rozkwitnie świt

> Viola Radmacher
