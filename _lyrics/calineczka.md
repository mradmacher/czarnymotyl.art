---
title: Calineczka
---
> o malutkiej dziewczynce która walczy z dziką bestią losu i zwycięża

maleńka dziewczynka z czerwoną kokardką
w purpurowej sukieneczce
tańczyła tak boso pośród kropli rosy
wicher plątał lniane włosy

ale ona nie wiedziała
że urośnie taka mała
że jej domem płatki maku
po pałacach ani znaku
ale ona nie wiedziała
że pan chrabąszcz śliska łapa
posłuchawszy mamy taty
zrzuci ją spod nieba w krzaki

maleńka dziewczynka z czerwoną kokardką
w sukieneczce potarganej
leciała z niebiosów w otchłań złego losu
uderzając w liść łopianu

i wciąż jeszcze nie wiedziała
czemu jest tak strasznie mała
i cóż za jeziora mętne
patrzą na nią tak namiętnie
nic a nic nie przypuszczała
że to chłopiec modrooki
co pochwyci ją w ramiona
i uniesie nad obłoki

> Viola Radmacher
