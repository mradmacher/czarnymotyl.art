---
title: Chłopak z rowerem
---
> o nieudolnej próbie ucieczki przed samym sobą i o sidłach przeznaczenia

chłopak z rowerem w deszczu stał
wiatr pośród drzew cichutko drżał
a ona stać tam chciała też
lecz przecież przecież padał deszcz
lecz przecież padał deszcz

wiatr w liściach jaśminowych wył
biegła dziewczyna w dal co sił
sukienkę białą targał deszcz
a on chciał za nią pobiec też
lecz przecież padał deszcz

wtuleni w ciszę nocy szli
w koronach drzew myślami
a krople rosy cicho schły
pomiędzy ich ustami

> Viola Radmacher
