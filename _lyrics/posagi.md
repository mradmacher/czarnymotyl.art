---
title: Posągi
---
> inspirowany trzynastym sonetem Michała Anioła

Postać wykuta z głazu patrzyła na mnie i grała
Igrała moją myślą, wabiła moje spojrzenie
Mała dziewczynka w słońcu tańczyła, głośno się śmiała
Smukła kobieta w deszczu zadrżała niepostrzeżenie

Postać wykuta z głazu wciąż patrząc zawodziła
Jak wiatr pod strzechą zawodzi, jak szlocha ogień pustosząc
Dusza wykuta w głazie nad łąki uchodziła
A twarz otarta płótnem patrzyła oczu nie wznosząc

Rzeźbiąc uczucia w ciałach rzeźbiarz  o ludziach nie myślał
Co chcieli tak bardzo się dotknąć, a dotknąć się nie śmieli

Odłożył dłuto i znikną, a nocą sen jasny wyśnił
O ludziach co chcąc się nie kochać, nie kochać się nie umieli

> Viola Radmacher
