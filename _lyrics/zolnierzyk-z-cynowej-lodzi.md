---
title: Żołnierzyk z cynowej łodzi
---
> o drobnej blondynce, która w chaosie czarnego jak smoła wszechświata, w towarzystwie pustej butelki po wódce, przeciwstawia się zapisanemu w gwiazdach przeznaczeniu

ledwo na nogach się toczy
laleczka z porcelany
potem na fajkę skoczy
wódki wypije łyk
smutne przeciera oczy
nie chce tak dłużej żyć
jeśli znów ze mną zatańczysz
przysięgam przestanę pić

nad ranem z hotelu wyszedł
malutki żołnierzyk z cyny
cichutko zagwizdał 'michelle ma belle'
do okna niedbale kiwnął
deszcz smutno o szybę dzwoni
czekam już trzecią noc
jeśli nie pójdziesz dziś do niej
przysięgam przestanę kląć

laleczka nerwowo szlocha
serce rytm smutny wybija
cóż jeśli on jej nie kochał
cóż gdy nie była jedyna
serce przecież nie sługa
wódki nalejcie mi znów
żołnierzyk z cynowej łodzi
z twarzy wyciera róż

> Radůza (Vojáček z cínové lodi)
> tłumaczenie: Viola Radmacher
